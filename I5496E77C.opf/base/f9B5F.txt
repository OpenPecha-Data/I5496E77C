འཕགས་པ་ནམ་མཁའ་མཛོད་ཀྱིས་ཞུས་པ་༑་བམ་པོ་གསུམ་པ་༑རིགས ༼༤༽ ཀྱི་བུ་དེ་ལ་ཇི་ལྟར་ན་བྱང་ཆུབ་སེམས་དཔའ་རྟེན་ཅིང་འབརཨེལ་པར་འབྱུང་བ་ལ་ཇུག་པའི་ཤེས་པ་ལ་མཁས་ཏེ་༑་མཐའ་གཉིས་སུ་ལྟ་བ་ཐམས་ཅད་དང་བྲལ་བ་ཡིན་ཞེ་ནརིགས་ཀྱི་བུ་འདི་ལ་བྱང་ཆུབ་སེམས་དཔའ་འདི་སྙམ་དུ་སེམས་ཏེ་༑གང་རྟེན་པ་དེ་ནི་ཅི་ཡང་མ་ཡིན་
པ་༑གང ༼༥༽ རྟེན་པ་དེ་ནི་དངོས་པོ་མེད་པ་༑གང་རཏེན་པ་དེ་ནི་ཡོངས་སུ་མ་གྲུབ་པ་༑གང་རྟེན་ཅིང་འབྲེལ་པར་འབྱུང་བ་དེ་ནི་མི་རྟག་པ་༑་སྡུག་བསྔལ་པ་བདག་མེད་པ་༑་ཞི་བ་༑གཨང་རྟེན་བ་དེ་ལ་ནི་བདག་མེད་༑་སེམས་ཅན་མེད་༑་སྲོག་མེད་༑་གསོ་བ་མེད་༑་སྐྱེས་བུ་མེད་༑་གང་ཟག་མེད་༑ ༼༦༽ ཤེད་ལས་སྐྱེས་མེད༑་ཤེད་བུ་
མེད་༑གང་རྟེན་པ་དེ་ལ་ནི་ཡང་དག་པར་འབྱུང་བ་གང་ཡང་མེད་༑གང་རྟེན་པ་དེ་ལ་ནི་ཅི་ཡང་མེད་པ་༑་རྩོལ་བ་མེད་པ་༑་སྟོང་པ་༑་མཚན་མ་མེད་པ་༑་དབེན་པ་༑་རྒྱུ་བ་མེད་པ་༑་མ་སྤྲོས་པ་༑་སྤྲོས་པ་མེད་པ་སྟེ་༑དེའི་ཕྱིར་སྐྱེ་བ་ནི་ཆཨོས་ཁོ་ན་སྐྱེ་༑་འགག ༼༧༽ པ་ནི་ཆོས་ཁོ་ན་འགག་སྟེ་༑འདི་ལ་བདག་གམ་༑་སེམས་ཅན་ནམ་
༑་སྲོག་གམ་༑་གསོ་བའམ་༑་སྐྱེས་བུའམ་༑་གང་ཟག་གམ་༑་ཤེད་ལས་སྐྱེས་སམ་༑་ཤེད་བུ་མེད་ཅེས་བྱའོ་༑༑ཆོས་གང་དག་རྟེན་ཅིང་འབྲེལ་བར་འབྱུང་བ་དེ་དག་ལ་ནི་སྐྱེ་བ་ཅི་ཡང་མེད་ཅིང་བདག་པོ་མེད་དེ་༑དེའི ༼༢༧༡ཨ༡༽ ཕྱིར་ཆོས་ཐམས་ཅད་ནི་རྩྭ་དང་༑་ཤིང་དང་༑་རྩིག་པ་དང་༑་ལམ་དང་༑་མིག་ཡོར་ལྟ་བུ་ཞེས་བྱ་སྟེ་༑ཇི་ལྟ
ར་ཕྱི་རོལ་གྱི་དངོས་པོ་རྣམས་སྐྱེ་བ་ན་སྐྱེད་པར་བྱེད་པ་མེད་༑་འགག་པ་ན་ཡང་འགོག་པར་བྱེད་པ་མེད་པ་དེ་བཞིན་དུ་ནང་གི་ཆོས་རྣམས་སྐྱེ་བ་ན་ཡང་སྐྱེད་པར་བྱེད་པ ༼༢༽ མེད་༑་འགག་པ་ན་ཡང་འགོག་བར་བྱེད་པ་མཨེད་དེ་༑གཞན་དུ་ན་རྐྱེན་རྣམས་ཡོད་ན་འབྱུང་གི་རྐྱེན་མ་ཚང་ན་འགོག་གོ་སྙམ་དུ་སེམས་ཏེ་༑དེ་ལྟར་ན་
ཤེས་པ་ལ་སྦྱོར་བ་ནཨི་མཐར་ལྟ་བ་ཐམས་ཅད་རབ་ཏུ་སྤོང་ངོ་༑༑དེ་ལ་མཐར་ལྟ་བ་གང་ཞེ་ན་༑མཐའ་ཞེས་བྱ་བ་ནི་ཆད་པ་དང་རྟག་པ་སྟེ་༑་གང་དེ ༼༣༽ མི་སྐྱེད་ཅིང་རྣམ་པར་མི་འཇིག་པ་ནི་ཆད་པ་དང་རྟག་པ་དང་བྲལ་བ་སྟེ་༑་དེའི་ཕྱིར་དག་པས་ན་མཐར་ལྟ་བ་ཐཨམས་ཅད་རྣམ་པར་དག་པ་སྟེ་༑རིགས་ཀྱི་བུ་དེ་ལྟར་ན་བྱང་ཆུབ་སེམས་ད
པའ་རྟེན་ཅིང་འབྲེལ་བར་འབྱུང་བ་ལ་འཇུག་པའི་ཤེས་པ་ལ་མཁས་ཏེ་༑་མཐར་ལྟ་བ་ཐམས་ཅད་དང་བྲལ ༼༤༽ བ་ཡིན་ནོ་༑༑

