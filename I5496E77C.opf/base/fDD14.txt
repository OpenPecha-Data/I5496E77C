རིགས་ཀྱི་བུ་དེ་དག་ནི་ཏིང་ངེ་འཛིན་གྱི་སྒོ་བརྒྱད་ཅུ་སྟེ་༑་ཏིང་ངེ་འཛིན་དེ་རེ་རེ་ལ་ཡང་འཁོར ༼༢༩༢བ༡༽ ཏིང་ངེ་འཛིན་གྱི་སགཨོ་ལྔ་བརྒྱ་ལྔ་བརྒྱ་ཡོད་དོ་༑༑དེ་དག་ཐམས་ཅད་བསྡོམས་ན་ཏིང་ངེ་འཛིན་བཞི་ཁྲིར་འགྱུར་ཏེ་༑་དེ་དག་ནི་ཀུན་ནས་ཉོན་མོངས་པཨ་དང་༑་རྣམ་པར་བྱང་བས་ཏིང་ངེ་འཛིན་བརྒྱད་ཁྲིར་འགྱུར་
རོ་༑༑དེ་དག་སྔོན་གྱི་མཐའ་དང་༑་ཕྱི་མའི་མཐའ་དང་༑་ད་ལྟརབྱུང་བ་མི་ཟད་པའི ༼༢༽ ཡེ་ཤེས་ཀྱི་ཏིང་ངེ་འཛིན་བརྒྱད་ཁྲི་བཞི་སྟོང་དུ་འགྱུར་རོ་༑༑ཏིང་ངེ་འཛིན་ཇི་སྙེད་པ་ཆོས་ཀྱི་སྒོམོ་ཡང་དེ་སྙེད་༑་ཆོས་ཀྱི་ཕུང་པོ་ཡང་དེ་སྙེད་དེ་༑་དེའི་ཕྱིར་སེམས་ཅན་གྱི་སྤྱོད་པ་བརྒྱད་ཁྲི་བཞི་སྟོང་ལ་རབ་ཏུ་འཇུགཔ
འི་ཕྱིར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་དེ་བཞིན་གཤེགས་པས་བཤད ༼༣༽ ཅེས་བྱའོ་༑༑རིགས་ཀྱི་བུ་འདི་ནི་སངས་རྒྱས་ཀཡི་ཡེ་ཤེས་དང་སྤྱོད་པ་ལ་འཇུག་པ་སེམས་ཅན་རྣམས་ཤེས་པར་བྱ་བའི་ཕྱིར་ཆོས་ཀྱི་མདོའོ་༑༑གང་སངས་རྒྱས་ཀྱི་ཡེ་ཤེས་མཐའདག་དང་༑་སེམས་ཅན་གྱི་སྤྱོད་པ་མཐའ་དག་ལ་འཇུག་པ་དེ་ནི་ཚད་མེད་བས
མ་གྱིས་མི་ཁྱབ་སྟེ་༑་བསྐལ ༼༤༽ པ་བརྒྱད་སྟོང་གི་མཐར་འདུག་ཀྱང་བཤད་པར་སླ་བ་མ་ཡིན་ནོ་༑༑སངས་རྒྱས་ཀྱི་ཡེ་ཤེས་འདི་ཡོངས་སུ་བསྟན་ཤིང་ཏིང་ངེ་འཛིན་གྱི་སྒོ་འདི་དག་བཤད་པ་ན་༑་བྱང་ཆུབ་སེམས་དཔའ་ཁྲི་དྲུག་སྟོང་ནི་ཏིང་ངེ་འཛིན་དང་༑་ཡེ་ཤེས་ཀྱིས་མངོན་པར་བསྒྲུབས་པའི་མི་སྐྱེ་བའི་ཆོས་ལ་བཟོད་པ ༼༥༽
ཐོབ་པར་གྱུར་ཏོ་༑༑ལྷའི་བུ་བརྒྱད་ཁྲི་བཞི་སྟོང་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེས་སོ་༑༑དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའ་ནམ་མཁའ་མཛོད་ལ་ལེགས་སོ་ཞེས་བྱ་བ་བྱིན་ཏེ་༑སྐྱེས་བུ་དཨམ་པ་ཁྱོད་ཀྱིས་ཏིང་ངེ་འཛིན་གྱི་སྒོ་འདི་བསྟན ༼༦༽ པ་ནི་ལེགས་པར་སྨྲས་ཏེ་༑་ལུས
་མངོན་སུམ་པས་གཞན་གྱི་དྲིང་ལ་མི་འཇོག་པའི་ཆོས་རྣམས་ལ་ཇི་ལྟ་བ་བཞིན་དུ་དེ་བཞིན་དུ་དེ་བཞིན་གཤེགས་པའི་ཡེ་ཤེས་ཡོངས་སུ་བརྗོད་པ་འདི་ཤིན་ཏུ་ཡོངས་སུ་བསྟན་པ་ནཨི་ལེགས་སོ་ལེགས་སོ་༑༑

