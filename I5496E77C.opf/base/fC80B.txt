རིགས་ཀྱི་བུ་བརྒྱད་པོ་དེ་དག་ནི་བྱང་ཆུབ་སེམས་དཔའ་རྣམས་ཀྱི་ཆོས་ལ་ངེས་པར་རྟོག་པའི་བཟོད་པའོ་༑༑བཟོད་པ་ཞེས་བྱ་བ་ནི༼༦༽ འདི་དག་བདག་ལ་གཤེ་ཡང་བཟོད་དོ་སྙམ་པ་དེ་ནི་ང་ཡིར་འཛིན་པའི་བཟོད་པ་སྟེ་༑་འདི་ནི་ནམ་མཁའ་དང་མཚུངས་པའི་བཟོད་པ་མ་ཡིན་ནོ་༑༑འདི་དག་གཤེ་བ་བདག་གིས་བཟོད་པར་བྱའོ་སྙམ་པ་དེ་ནི་ང
ར་འཛིན་པའི་བཟོད་པ་སྟེ་༑་དེ་ནི་ནམ་མཁའ་དང་མཚུངས་པའི་བཟོད་པ་མ་ཡིན་ནོ་༑༑༼༧༽ འདི་དག་ནི་ཡི་གེ་བསྣོར་བའོ་སྙམ་པ་དེ་ནི་སྒྲ་དང་སྐད་ཀྱི་བཟོད་པ་སྟེ་༑་དེ་ནི་ནམ་མཁའ་དང་མཚུངས་པའི་བཟོད་པ་མ་ཡིན་ནོ་༑༑འདི་ཡང་སྟོང་པ་བདག་ཀྱང་སྟོང་པའོ་སྙམ་པ་དེ་ནི་ཡིད་ལ་བྱེད་པ་སྦྱོར་བའི་བཟོད་པ་སྟེ་༑་དེ་ནི་ནམ་
མཁའ་དང་མཚུངས་པའི་བཟོད་པ་མ་ཡིན་ནོ་༑༑བདག ༼༢༥༧ཨ༡༽ གིས་བཟོད་པ་བྱའོ་སྙམ་པ་དེ་ནི་རྣམ་པར་རིག་པའི་བཟོད་པ་སྟེ་༑་དེ་ནི་ནམ་མཁའ་དང་མཚུངས་པའི་བཟོད་པ་མ་ཡིན་ནོ་༑༑འདི་ལྟ་སྟེ་༑་དཔེར་ན་ཤིང་སཱ་ལ་ཆེན་པོའི་ཙཧལ་ཡོད་པར་ལ་ལ་ཞིག་འོངས་ཏེ་༑་ཤིང་སཱ་ལ་བཅད་ན་དེ་ལ་ཤིང་སཱ་ལ་བཅད་པའི་ལྷག ༼༢༽ མ་རྣམས་འདི་
སྙམ་དུ་འདི་དག་ནི་བཅད་དོ་༑་བདག་ནི་མ་བཅད་དོ་སྙམ་དུ་མི་སེམས་ཏེ་༑་དེ་དག་ལ་རྗེས་སུ་ཆགས་པ་ཡང་མེད་༑་ཁོང་ཁྲོ་བ་ཡང་མེད་དེ་༑མི་རྟོག་རྣམ་པར་མི་རྟོག་ཡོངས་སུ་མི་རྟོག་པ་དེ་བཞིན་དུ་༑༑གང་བཟོད་པ་ནི་བྱང་ཆུབ་སེམས་དཔའི་བཟོད་པ་ནམ་མཁའ་དང་མཚུངས ༼༣༽ པ་ཡཨོངས་སུ་དག་པའི་མཆོག་གོ་༑༑

