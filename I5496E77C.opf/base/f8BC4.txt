རིགས་ཀྱི་བུ་ཆོས་བཅུ་གཉིས་དང་ལྡན་ན་བྱང་ཆུབ་སེམས་དཔའ་སྐྱེ་བ་དང་འཆི་འཕོ་བ་དང་འབྱུང་བ་རྣམས་ལ་དབང་ཐོབ་པ་ཡིནཏེ་༑་བཅུ་གཉིས་གང་ཞེ་ན་༑༼༥༽ འདི་ལྟ་སྟེ་༑་སྡིག་པའི་གྲོགས་པོ་ཡོངས་སུ་སྤངས་ཤིང་རྟག་ཏུ་དགེ་བའི་བཤེས་གཉེན་ལ་བསྟེན་པ་དང་༑ལྟ་བ་ཤིན་ཏུ་ཡོངས་སུ་དག་པ་དང་༑སངས་རྒྱས་ཀྱིས་གནང་བའི་ཚུལ་
ཁྲིམས་ཀྱི་ཕུང་པོ་ཡོངས་སུ་དག་པ་དང་༑ཏིང་ངེ་འཛཨིན་དང་སྙོམས་པར་འཇུག་པ་དང་ལྡན་པ་ཤེས་པ་དང་༑༼༦༽ ཤེས་རབ་དང་ཐབས་ཟུང་དུ་འབྲེལ་བ་དང་༑མངོན་པར་ཤེས་པ་མ་ཉམས་པ་ཏཧོབ་པ་དང་༑མ་སྐྱེས་པ་དང་མ་བྱུང་བར་སོ་སོར་རྟོག་པ་དང་༑བསམས་བཞིན་དུ་སྐྱེ་བ་དང་༑་སྨོན་ལམ་ཡོངས་སུ་རྫོགས་པ་དང་༑སེམས་ཅན་ལྟ་བའི་བྱམས་པ
་ལ་སྦྱོར་བ་དང་༑སྙིང་རྗེ་ཆེན་པོ་ལ་ངེས་པར ༼༧༽ སེམས་པ་དང་༑་ཆོས་ལ་སྒྱུ་མ་ལྟ་བུར་རྟོག་པཨ་དང་༑འཆི་འཕོ་མེད་པར་འཕོ་ཞིང་སྐྱེ་བ་དང་༑ཆོས་ཀྱི་མཚན་ཉིད་རྨི་ལམ་གྱི་ངོ་བོ་ཉིད་ཀྱིས་ཆོས་ལ་འཇུག་པ་དང་༑ཕྱིནཅི་ལོག་གི་ཆོས་ལ་ཡང་དག་པ་ཇི་ལྟ་བ་བཞིན་དུ་རྟོག་པ་དང་༑སངས་རྒྱས་བཅོམ་ལྡན་འདས་རྣམས་གྱི་བྱི
ན་གྱིས་བརླབས ༼༢༧༧ཨ༡༽ པ་ནས་སྐྱེ་སྟེ་༑་འཕོ་ཞིང་འབྱུང་ལ་སྐྱེ་བ་དང་༑་འཕོ་བ་དང་༑་འབྱུང་བར་ཡང་མི་སེམས་པའོ་༑༑རིགས་ཀྱི་བུ་བྱང་ཆུབ་སེམས་དཔའ་གང་དང་གང་དུ་སྐྱེས་ནས་སེམས་ཅན་གྱི་དོན་བྱེད་པའི་སྐྱེས་པའི་རབས་བསྟན་པ་ཚད་མེད་གྲངས་མེད་པའི་སྐྱེས་པའི་རབས་དེ་དག་ཐམས་ཅད་ནི ༼༢༽ རྩ་བ་གཉིས་ལ་གནས་པ་
སྟེ་༑་འདི་ལྟ་སྟེ་༑་མངོན་པར་ཤེས་པའི་ཡེ་ཤེས་ལ་གནས་པ་དང་༑་སྙིང་རྗེ་ཆེན་པོའི་རྩ་བ་ལ་གནས་པའོ་༑༑རིགས་ཀྱི་བུ་དེ་ལྟར་ན་བྱང་ཆུབ་སེམས་དཔའ་སྐྱེ་བ་དང་༑་འཆི་འཕོ་དང་འབྱུང་བ་རྣམས་ལ་དབང་ཐོབ་པ་ཡིན་ནོ་༑༑

རིགས་ཀྱི་བུ་དེ་ལ་ཇི་ལྟར་ན ༼༣༽ བྱང་ཆུབ་སེམས་དཔའ་བདུད་བཞིའི་ལམ་ལས་ཡང་དག་པར་འདས་ཤིང་བདུད་དང་ཕྱིར་རྒོལ་བ་ཐམསཅད་ཡང་དག་པར་བཅོམ་པ་ཡིན་ཞེ་ན་༑

