དེ་ནས་བྱང་ཆུབ་སེམས་དཔའ་ཀུན་དུ་སྣང་བ་ཞེས་བྱ་བ་དེ་འདི་སྙམ་དུ་སེམས་སོ་༑༑བྱང་ཆུབ་སེམས་དཔའ་ནམ ༼༦༽ མཁའ་མཛོད་ཀྱིས་བཀོད་པ་འཇིག་རྟེན་འདི་འབའ་ཞིག་ནའམ་༑་འཇིག་རྟེན་གྱི་ཁམས་གཞན་དག་ན་འང་ཡོད་སྙམ་པ་དང་༑དེ་ནས་བྱང་ཆུབ་སེམས་དཔའནམ་མཁའ་མཛོད་ཀྱིས་བྱང་ཆུབ་སེམས་དཔའ་ཀུན་དུ་སྣང་བའི་སེམས་ཀྱི་ཀུན་ད
ུ་རྟོག་པ་སེམས་ཀྱིས་ཤེས་སོ་༑༑་ཤེས་ནས་ཀྱང ༼༧༽ བྱང་ཆུབ་སེམས་དཔའ་ཀུན་དུ་སྣང་བ་ལ་འདི་སྐད་ཅེས་སྨྲས་སོ་༑༑རིགས་ཀྱི་བུ་ཁྱོད་ཤིན་ཏུ་དྲི་མ་མེད་ཅིང་ཤིན་ཏུ་རྣམ་པར་དག་པའི་ལྷའི་མིག་རྙེད་ན་༑་རིགས་ཀྱི་བུ་ཁྱོད་ཀྱིས་ཕྱོགས་བཅུའི་འཇིག་རྟེན་གྱི་ཁམས་རྣམས་སུ་ཅི་མཐོང་ལྟོས་ཤིག་༑དེ་ནས་བཡཨང་ཆུབ་སེ
མས་དཔའ་ཀུན་དུ་སྣང་བས་ལྷའི་མིག་གིས་ཕྱོགས ༼༢༨༤ཨ༡༽ བཅུའི་འཇིག་རྟེན་གྱི་ཁམས་རྣམས་སུ་བལྟས་ན་༑་དེས་ཕྱོགས་བཅུའི་སངས་རྒྱས་ཀྱི་ཞིང་གྲངས་མེད་དཔག་ཏུ་མེད་པ་དག་ན་ཇི་ལྟར་འཇིག་རྟེན་གྱི་ཁམས་འདིར་རིན་པོ་ཆེ་ཐམས་ཅད་ཀྱི་ཆར་རབ་ཕབ་པ་དང་༑་ཆོས་ཀྱི་སྒྲ་ཐམས་ཅད་གྲགས་པ་དང་༑་དེ་བཞིན་དུ་སངས་རྒྱས་ཀྱི
༼༢༽ ཞིང་དེ་དག་ན་ཡང་མ་ཆར་མ་ལྷགཁྱད་མ་ཞུགས་པར་འདི་ལྟ་བུའི་བྱ་བ་རྣམས་རབ་ཏུ་འབྱུང་བ་མཐོང་ངོ་༑༑དེ་ནས་བྱང་ཆུབ་སེམས་དཔའ་ཀུན་དུ་སྣང་བ་ངོ་མཙཧར་དུ་གྱུར་ནས་བྱང་ཆུབ་སེམས་དཔའ་ནམ་མཁའ་མཛོད་ཀྱི་སྨོན་ལམ་གྱི་བྱིན་གྱི་རླབས་གྲུབ་པ་དེ་ནི་བསམ་གྱིས་མི་ཁྱབ་སྟེ༑༼༣༽ ག་ལར་ཡང་ཅིག་ཅར་སངས་རྒྱས་ཀྱི་ཞ
ིང་ཐམས་ཅད་དུ་སྐྱེས་བུ་དམ་པས་འདི་འདྲ་བའི་ཆར་མངོན་པར་རབ་ཏུ་ཕབ་པོ་ཞེསཆེད་དུ་བརྗོད་པ་འདི་ཆེད་དུ་བརྗོད་དོ་༑༑དེ་ནས་སངས་རྒྱས་ཀྱི་མཐུ་དང་༑་བྱང་ཅུབ་སེམས་དཔའ་ནམ་མཁའ་མཛོད་ཀྱི་བྱིན་གཡཨི་རླབས་ཀྱིས་ཐམས་ཅད་དང་ལྡན་པའི ༼༤༽ འཁོར་དེས་གང་དུ་རིན་པོ་ཆེའི་ཆར་དང་༑་ཆོས་ཀྱི་ཆར་རབ་ཏུ་འབབ་པའི་སངས་
རགཡས་ཀྱི་ཞིང་དེ་དག་མཐོང་ངོ་༑༑ཡང་བྱང་ཆུབ་སེམས་དཔའ་ནམ་མཁའ་མཛོད་ཀྱིས་རིན་པོ་ཆེའི་ཆར་དང་༑་ཆོས་ཀྱི་ཆར་གྱི་ཆོའཕྲུལ་འདི་བསྟན་པས་བགྲང་བ་ལས་འདས་པའི་སེམས་ཅན་རྣམས་བྱང་ཆུབ་ཏུ ༼༥༽ སེམས་སྐྱེས་སོ་༑༑

