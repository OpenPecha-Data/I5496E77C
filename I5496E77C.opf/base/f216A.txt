རིགས་ཀྱི་བུ་དེ་ལ་ཇི་ལྟར་ན་བྱང་ཆུབ་སེམས་དཔའ་ཐོག་མ་ནས་སེམས་ཅན་རྣམ་པར་དག་པས་སེམས་ཅན་རྣམས་ཡོངས་སུ་སྨིན་པར་བཡཨེད་ཅེ་ན་༑རིགས་ཀྱི་བུ་སེམས་ཅན་གྱི་ཁམས་ནི་ཐོག་མ་ནས་རྣམ་པར་དག་པ་སྟེ་༑་དེ་ལ་སེམས ༼༣༽ ཅན་རྣམས་ཀྱི་རྩ་བའི་དངོས་པོ་མེད་དེ་༑བྱང་ཆུབ་སེམས་དཔའ་ཆོས་ཐམས་ཅད་ཀྱི་རྩ་བ་ཡོངས་སུ་ཆད་པར
་རིག་ནས་སེམས་ཅན་གང་རྣམས་ཡོངས་སུ་སྨིན་པརབྱེད་པ་དེ་ལ་བདག་ཏུ་ལྟ་བར་མི་འགྱུར་༑་སེམས་ཅན་དུ་ལྟ་བར་མ་ཡིན་༑་སྲོག་ཏུ་ལྟར་བར་མ་ཡིན་༑་གང་ཟག་ཏུ་ལྟ་བར ༼༤༽ ཡང་མི་འགྱུར་རོ་༑༑ཡང་དེ་འདི་སྙམ་དུ་སེམས་ཏེ་སེམས་ཅན་ཞེས་བྱ་བ་འདི་ནི་ཕྱིན་ཅི་ལོག་སྟེ་༑་རྒྱུར་ལྟ་བའི་ཀུན་ནས་དཀྲིས་པ་དང་༑་མ་རིག་པ་དང་
༑་སྲིད་པ་དང་༑་སྲེད་པ་དང་༑་ཡང་དག་པ་མ་ཡིན་པ་ཀུན་དུ་རྟོག་པ་ལས་སེམས་ཅན་ཞེས་བརྗོད་སྙམ་མོ་༑༑དེ་ལ་བྱང་ཆུབ ༼༥༽ སེམས་དཔས་མེད་པ་ཕྱིན་ཅི་ལོག་ལས་བྱུང་བའི་ཉོན་མོངས་པ་རབ་ཏུ་སྤང་བའི་ཕྱིར་སེམས་ཅན་རྣམས་ལ་ཅཧོས་སྟོན་ཏེ་༑་དངོས་པོ་གང་ཡང་ཆུད་མི་གཟོན་ཏོ་༑༑སེམས་ཅན་མེད་ཅིང་སེམས་ཅན་དབེན་པས་སེམས་
ཅན་རྣམས་ཡོངས་སུ་སྨིན་པར་བྱེད་དེ་༑དེ་ལྟར་བྱང་ཆུབ་སེམས་དཔའ ༼༦༽ ཐོག་མ་ནས་རྣམ་པར་དག་པས་སེམས་ཅན་རྣམས་ཡོངས་སུ་སྨིན་པར་བྱེད་དོ་༑༑

