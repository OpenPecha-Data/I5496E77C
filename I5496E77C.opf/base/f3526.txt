དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ལག་ན་མར་མེ་ཞེས་བྱ་བ་འཁོར་དེ་ཉིད་དུ་འདུས་པར་གྱུར་ཏེ་འདུག་པ་དེས་བཅོམ་ལདན་འདས་ལ་འདི་སྐད་ཅེས ༼༢༥༤ཨ༡༽ གསོལ་ཏོ་༑༑བཅོམ་ལྡན་འདས་བྱང་ཆུབ་སེམས་དཔའ་གང་དག་གི་སྦྱིན་པ་ཡོངས་སུ་གཏོང་བ་འདི་འདར་བ་ལགས་༑༑བཅོམ་ལྡན་འདས་ཀྱིས་བཀའ་སྩལ་པ་༑་རིགས་ཀྱི་བུ་བྱང་ཆ
ུབ་སེམས་དཔའ་སེམས་དཔའ་ཆེན་པོ་གང་དེ་དག་རྣམ་པ་མེད་པ་སྟེ་༑་རྣམ་པ་རྣམ་པར་དག ༼༢༽ པ་༑སེམས་ཅན་གྱི་རྣམ་པ་སྟེ་༑་སེམས་ཅན་རྣམ་པར་དག་པ་༑ཆོས་ཀྱི་རྣམ་པ་སྟེ་༑་ཆོསརྣམ་པར་དག་པ་༑ཡེ་ཤེས་ཀྱི་རྣམ་པ་སྟེ་༑་ཡེ་ཤེས་རྣམ་པར་དག་པ་༑ཤེས་རབ་ཀྱི་རྣམ་པ་སྟེ་༑་ཤེས་རབ་རྣམ་པར་དག་པ་༑སེམས་ཅན་ཀྱི་རྣམ་པ་སྟེ་༑་ས
ེམས་རྣམ་པར་དག་པ་༑༼༣༽ འཇིག་རྟེན་གྱི་རྣམ་པར་སྟེ་༑་འཇིག་རྟེན་རྣམ་པར་དག་པ་༑གཟུགས་མེད་པ་གཟུགས་སུ་སྟོན་པ་དང་མི་སྟོན་པའི་ཡེ་ཤེས་རྣམ་པར་དག་པ་༑མུན་པ་མེད་ཅིང་མུན་པ་རབ་ཏུ་སྣང་བར་བྱེད་པ་༑མཚན་མ་ཐམསཅད་རྣམ་པར་བཤིག་པས་མཚན་མ་མེད་པའི་མཐར་གྱུར་པ་༑མཐར ༼༤༽ ཕྱིན་པའི་ཡེ་ཤེས་རྣམ་པར་དག་པ་༑མི་ཟད
་པའི་བཟོད་པཨ་དང་ལྡན་པ་༑དེ་བཞིན་གཤེགས་པའི་ཡེ་ཤེས་མཁྱེན་པའི་ལུང་བསྟན་པ་ཐོབ་པ་༑མཚམས་བཅད་ཅིང་བྱང་ཆུབ་སེམས་དཔའ་ངེས་པར་གྱུར་པ་ལ་ཞུགས་པ་༑ཕྱིར་མི་ལྡོག་པའི་ཕྱག་རྒྱས་བཏབ་ཅིང་དབང་བསྐུར ༼༥༽ ཐོབ་པ་༑སངས་རྒྱས་ཀྱི་ཆོས་ཐམས་ཅད་ལ་ཡངདག་པར་ཞུགས་ཤིང་མཉམ་པ་ཉིད་ཀྱིས་མཉམ་པ་སྤྱོད་པ་༑ལེགས་པར་སྤྱོ
ད་པ་ལ་སྤྱད་པ་༑སེམས་ཅན་ཐམས་ཅད་ཀྱི་སྤྱོད་པའི་མཏཤན་ཉིད་དང་ཆོ་ག་ཤེས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག ༼༦༽ གི་སྤྱོད་ཡུལ་ཏེ་༑སྐྱེས་བུ་དམ་པ་དེ་དང་དེདག་ནི་དེ་ལྟ་བུའི་སྦྱིན་པ་སྦྱིན་པར་བྱེད་དོ་༑༑བསྟན་པ་འདི་བཤད་པ་ན་བྱང་ཆུབ་སེམས་དཔའ་ཁྲི་དྲུག་སྟོང་ནམ་མཁའ་དང་མཚུངས་པའི་སྦྱིན་
པ་ལ་བཟོད་པ་སྐྱེས་སོ་༑༑དེ་ནས་བཅོམ་ལྡན་འདས་ཀྱི་དེའི་ཚེ་ཚིགས་སུ་བཅད་པ་འདི་དག ༼༧༽ གསུངས་སོ༑༑

