རིགས་ཀྱི་བུ་དེ་ལ་ཇི་ལྟར་ན་བྱང་ཆུབ་སེམས་དཔའ་བསམ་པ་རྡོ་རྗེ་ལྟར་སྲ་ཞིང་མི་ཕྱེད་དེ་ཐེག་པ་ཆེན་པོ་འདི་ལ་ལེགས་པརགནས་ཤིང་མི་གྱོ་བ་ཡིན་ཞེ་ན་༑རིགས་ཀྱི ༼༧༽ བུ་བྱང་ཆུབ་སེམས་དཔའ་ནི་རྡོ་རྗེ་ལྟར་སྲ་ཞིང་མི་ཕྱེད་པ་བཅུ་གཉིས་ཀྱིས་ན་ལྷ་དང་བཅས་པའི་འཇིག་རྟེན་གྱིས་མི་ཕྱེད་པ་ཡིན་ཏེ་༑་བཅུ་གཉིས་ག
ང་ཞེ་ན་༑འདི་ལྟ་སྟེ་༑་བྱང་ཆུབ་ཀྱི་སེམས་མི་ཕྱེད་པ་དཨང་༑་བསམ་པ་དང་༑་ལྷག་པའི་བསམ་པས་སྦྱོར་བ་མི་ཕྱེད་པ ༼༢༧༣ཨ༡༽ དང་༑སྦྱིན་པ་མི་ཕྱེད་པ་དང་༑་ཚུལ་ཁྲིམས་དང་༑་བཟཨོད་པ་དང་༑་བརྩོན་འགྲུས་དང་༑་བསམ་གཏན་དང་༑་ཤེས་རབ་མི་ཕྱེད་པ་དང་༑བྱམས་པ་ཆེན་པོ་དང་༑་སྙིང་རྗེ་ཆེན་པོ་མི་ཕྱེདཔ་དང་༑བསྡུ་བའི་ད
ངོས་པོ་མི་ཕྱེད་པ་དང་༑སེམས་ཅན་ཡོངས ༼༢༽ སུ་སྨིན་པར་བྱེད་པ་མི་ཕྱེད་པ་དང་༑སངས་རྒྱས་ཀྱི་ཞིང་ཡོངས་སུ་དག་པ་མི་ཕྱེད་པ་དང་༑འཁོར་བས་ཡོངས་སུ་མི་སྐྱོ་བ་མི་ཕྱེད་པ་དང་༑དགེ་བའི་རྩ་བས་མི་ངོམས་པ་མི་ཕྱེད་པ་དང༑མཚན་དང་དཔེ་བྱད་བཟང་པོའི་ཕྱིར་གཏན་པ་མེད་པའི་མཆོད་སྦྱིན་བྱེད་པ་མི་ཕྱེད་པ ༼༣༽ དང་༑
དམ་པའི་ཆོས་ཡོངས་སུ་གཟཨུང་པའི་ཕྱིར་ལུས་དང་སྲོག་འདོར་བར་མི་ཕྱེད་པ་དང་༑སེམས་ཅན་གཞན་དང་གང་ཟག་གཞན་གྱི་ཕྱིར་དགེ་བའི་རྩ་བ་བསྔོ་བ་མཨི་ཕྱེད་པ་དང་༑སངས་རྒྱས་ཀྱི་ཆོས་ཐམས་ཅད་ཡང་དག་པར་སྒྲུབ་པ་མི་ཕྱེད་པ་སྟེ་༑རིགས་ཀྱི་བུ་གང་གི་ཚེ་བྱང ༼༤༽ ཆུབ་སེམས་དཔའ་ཆོས་འདི་ལྟ་བུ་འདི་དག་ལས་མི་ཕྱེད་པ་ད
ེའི་བསམ་པ་རྡོ་རྗེ་ལྟར་སྲ་ཞིང་མི་ཕྱེད་པ་ཡིན་ནོ་༑༑འདི་ལྟ་སྟེ་དཔེར་ན་ནོར་བུ་རིན་པོ་ཆེ་རྡོ་རྗེ་ནི་ནོར་བུ་རིན་པོ་ཆེ་ཐམས་ཅད་འབིགས་ཀྱང་བདག་ཉིད་ནི་མི་ཕིགས་སོ་༑༑་དེ་བཞིན་དུ་བྱང་ཆཨུབ་སེམས་དཔའ་བསམ་པ ༼༥༽ རྡོ་རྗེ་ལྟར་སྲ་ཞིང་མི་ཕྱེད་པ་ཡང་སེམས་ཅན་ཐམས་ཅད་ཀྱི་བག་ལ་ཉལ་དང་༑་ཉོན་མོངས་པ་ཀུན
་ནས་ལྡང་བ་དང་༑་ལྟ་བར་གྱུར་པ་རྣམས་སེལ་ཀྱང་བདག་ཉིད་ནི་ཐེག་པ་ཆེན་པོ་འདི་ལས་མི་ཕྱེད་དོ་༑༑རིགས་ཀྱི་བུ་དེ་ལྟར་ན་བྱང་ཆུབ་སེམས་དཔའ་བསམ་བ་རྡོ་རྗེ་ལྟར ༼༦༽ སྲ་ཞིང་མི་ཕྱེད་དེ་༑་ཐེག་པ་ཆེན་པོ་འདི་ལ་ལེགས་པར་གནས་ཤིང་མི་ག་ཡོ་བ་ཡཨིན་ནོ་༑༑

