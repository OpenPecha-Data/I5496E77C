རིགས་ཀྱི་བུ་དེ་ལ་ཇི་ལྟར་ན་བྱང་ཆུབ་སེམས་དཔའ་དེ་བཞིན་གཤེགས་པའི་ཕྱག་རྒྱས་བཏབ་པས་༑་དེ་བཞིན་ཉིད་དབྱེར་མེད་པ་ཤེས་པཨ་ལ་མཁས་པ་ཡིན་ཞེ་ན་༑དེ་བཞིན་གཤེགས་པའི་ཕྱག་རྒྱས་བཏབ་པ་ཞེས་བྱ་བ་ལ་དེ་བཞིན་ཉིད་དབྱེར་མེད་པ་དེ་ནི་ཕྱག་རྒྱ་༼༥༽ སྟེ་༑་ཕྱེ་བ་མེད་པ་༑་འཇུག་པ་མེད་པ་༑་མངོན་པར་ཞེ་ན་པ་མེད་པ་༑
་མི་བསྐྱོད་པ་༑་བསྐྱོད་པར་བྱ་བ་མ་ཡིན་པ་སྟེ་༑་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་གྱིས་བསྐྱོད་པར་མི་ནུས་སོ་༑༑དེ་ཅིའི་ཕྱིར་ཞེ་ན་༑་ལྷ་དང་མི་དང་ལྷ་མཡིན་དུ་བཅས་པའི་འཇིག་རྟེན ༼༦༽ ནི་ཕྱག་རྒྱ་དེས་བཏབ་པ་ཉིད་དོ་༑༑དེ་བཞིན་གཤེགས་པའི་ཕྱག་རྒྱ་དེ་ནི་ཤིན་ཏུ་མི་སྐྱེ་བའི་ཕྱག་རྒྱ་༑་ཤ
ིན་ཏུ་སྟོང་པ་ཉིད་ཀྱི་ཕྱག་རྒྱ་༑་ཤིན་ཏུ་མཚན་མ་མེད་པའི་ཕྱག་རྒྱ་༑་ཤིན་ཏུ་སྨོན་པ་མེད་པའི་ཕྱགརྒྱ་༑་ཤིན་ཏུ་འདུས་མ་བྱས་པའི་ཕྱག་རྒྱ་༑་ཤིན་ཏུ་འདོད་ཆགས ༼༧༽ དང་བྲལ་བའི་ཕྱག་རྒྱ་༑་ཤིན་ཏུ་དེ་བཞིན་ཉིད་ཀྱི་ཕཡག་རྒྱ་༑་ཤིན་ཏུ་ཡང་དག་པའི་མཐའི་ཕྱག་རྒྱ་༑་ཤིན་ཏུ་ནམ་མཁའི་ཕྱག་རྒྱ་སྟེ་༑དཔེར་ན་ནམ་མ
ཁའ་ཕྱག་རྒྱ་མི་སྣང་བ་དེ་བཞིན་དུ་དེ་བཞིན་གཤེགས་པའི་ཕྱག་རྒྱ་དེ་ཡང་སྤྱན་ལྔ་ལ་མི་སྣང་སྟེ་རང་གི་མཚན་ཉིད་ཀྱི་ཕྱག ༼༢༧༡བ༡༽ རྒྱས་བཏབ་བའོ་༑༑དེ་བཞིན་གཤེགས་པས་ཆོས་ཀྱི་ཐ་སྙད་ཇི་སྙེད་དུ་འདོགས་པ་དེ་དག་ཐམས་ཅད་ནི་དེ་བཞིན་གཤེགས་པའི་ཕྱག་རྒྱས་བཏང་བ་དེ་བཞིན་དུ་ཐ་སྙད་འདོགས་སོ་༑༑དེ་ལ་གང་དག་རྣམ
་པར་ཤེས་པའི་སྤྱོད་ཡུལ་བ་དེ་དག་ནི་ཆོས་རྣམ་པར་འཇོག་པར་བྱེདདོ་༑༑གང་དག་རྣམ ༼༢༽ པར་ཤེས་པ་ལ་མི་གནས་པ་དེ་དག་ནི་ཆོས་རྣམ་པར་འཇོག་པར་མི་བྱེད་༑་ཆོས་ཐ་དད་དུ་མི་བྱེད་དོ་༑༑དེ་དག་དེ་བཞིན་གཤེགས་པའི་ཕྱག་རྒྱས་བཏབ་བས་ན་དེ་དག་དེ་བཞིན་ཉིད་འབྱེད་པར་མི་བྱེད་དོ་༑༑དེ་ལ་དེ་བཞིན་ཉིད་ཐ་དད་པགང་ཞེ་ན
་༑གང་དག་ཐ་མ་དང་འབྲིང་དང་རབ་ཀྱི་ཆོས ༼༣༽ རྣམས་སུ་རྣམ་པར་རྟོག་པའོ་༑༑གང་དག་ཆོས་ཐམས་ཅད་ལ་མི་རྟོག་ཅིང་རྣམ་པར་མི་རྟོག་པ་དེ་དག་ནི་དེ་བཞིན་ཉིད་ཐ་དད་མི་བྱེད་དོ་༑༑གང་ཇི་སྙེད་མང་པོར་བརྟགས་ཤིང་རྣམ་པར་བརྟགས་ཀྱངདེ་བཞིན་ཉིད་དབྱེ་བར་མི་ནུས་ཏེ་༑དཔེར་ན་སེམས་ཅན་ཐམས་ཅད་ནི་ནམ་མཁའ་ལ ༼༤༽ རྣམ་པ
ར་རྒྱུ་ཡང་ནམ་མཁའི་ཁམས་ནི་འབརེལ་པར་མི་བྱེད་དོ་༑༑་དེ་བཞིན་དུ་སེམས་ཅན་ཐམས་ཅད་དེ་བཞིན་ཉིད་ལ་རྣམ་པར་རྒྱུ་ཡང་དེ་བཞིན་ཉིད་ནི་འདྲེས་པར་མི་བྱེད་དོ༑༑གང་འདིར་དེ་ལྟ་བུའི་ཆོས་རྣམས་ཤེས་པའི་བྱང་ཆུབ་སེམས་དཔའ་དེ་ལྟ་བུ་ནི་དེ་བཞིན་གཤེགས་པའི་ཕྱག ༼༥༽ རྒྱས་བཏབ་པ་ཡིན་ཏེ་༑་དེ་བཞིན་ཉིད་ཀྱང་འདྲེ
ས་པར་མི་བྱེད་དོ་༑༑

